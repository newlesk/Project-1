<!--
  Generated template for the PhuChiFaPage page.

  See http://ionicframework.com/docs/components/#navigation for more info on
  Ionic pages and navigation.
-->
<ion-header>

  <ion-navbar>
    <ion-title>ภูชี้ฟ้า-ผาตั้ง (Phu Chi Fa National Park)</ion-title>
  </ion-navbar>

</ion-header>


<ion-content padding>
  <ion-card>
    <ion-card-header>
        <h2>ภูชี้ฟ้า-ผาตั้ง <p>(Phu Chi Fa National Park)</p></h2>
    </ion-card-header>
    <ion-card-content>
      เที่ยวภูชี้ฟ้า ยอดเขาที่สูงที่สุดในเทือกเขาดอยผาหม่น จังหวัดเชียงราย ชื่นชมท่ามธรรมชาติสุดสวย ที่ทำเอาคุณต้องตะลึงในเสน่ห์ของภูชี้ฟ้า อย่างยากที่จะถอนตัว
      <br><br>
      <img src="https://img.kapook.com/image/travel_2/444/O11402489-2.jpg">
      <br>
      ไม่ว่าจะฤดูกาลใด จังหวัดเชียงรายก็มักเป็นจุดหมายปลายทางอันดับต้น ๆ ของนักเดินทางเสมอ สถานที่ท่องเที่ยวตามดอยและอุทยานแห่งชาติต่าง ๆ ดูจะเย้ายวนเหล่าบรรดานักท่องเที่ยวมากที่สุด...ว่าไหมคะ ดังนั้นวันนี้เลยขอเอาใจนักชอบเที่ยวทั้งหลาย พาไปยลโฉม "ภูชี้ฟ้า" รับรองว่าไม่ผิดหวังอย่างแน่นอน เพราะทะเลหมอกที่ภูชี้ฟ้าชนะเลิศ ทั้งบรรยากาศและธรรมชาติที่สวยงามจับใจ ราวกับภาพวาดเชียวล่ะ..คอนเฟิร์ม !!! ว่าแล้วก็ไปท่องแดนแห่งขุนเขาและสายหมอกที่ภูชี้ฟ้ากันเลย

          ภูชี้ฟ้า เป็นยอดเขาสูงที่สุดในเทือกเขาดอยผาหม่น ติดชายแดนไทย-สาธารณรัฐประชาธิปไตยประชาชนลาว อยู่ในพื้นที่เขตอำเภอเทิง จังหวัดเชียงราย ตั้งอยู่ในเขตป่าสงวนแห่งชาติ มีเอกลักษณ์ทางธรรมชาติด้วยลักษณะหน้าผาปลายยอดแหลมเป็นแนวยาว ที่ชี้ไปบนฟ้าทางฝั่งประเทศลาว จึงเป็นที่มาของชื่อเรียกว่า "ภูชี้ฟ้า" นั่นเอง

          ด้านที่ติดสาธารณรัฐประชาธิปไตยประชาชนลาวนับเป็นจุดชมวิวที่สวยที่สุด ทั้งนี้กรมป่าไม้ได้มีคำสั่งให้จัดตั้ง "ภูชี้ฟ้า" เป็นวนอุทยาน เมื่อวันที่ 6 กุมภาพันธ์ 2541 ด้วยเนื้อที่ประมาณ 2,500 ไร่ สูงจากระดับน้ำทะเลตั้งแต่ 1,200 เมตร ถึง 1,628 เมตร
          <br><br>
          <img src="https://img.kapook.com/u/2016/sutasinee/06/winter02.jpg">
          <br>
          สำหรับไฮไลต์สำคัญของภูชี้ฟ้าต้องยกให้จุดชมวิวทะเลหมอกและพระอาทิตย์ขึ้นที่สวยงาม อีกทั้งทิวทัศน์ของภูเขาสลับซับซ้อนดูกว้างไกล โดยในตอนเช้าจะมีทะเลหมอกปกคลุมในหุบเขาเบื้องล่าง มีพระอาทิตย์ขึ้นผ่านพ้นทะเลหมอก ท่ามกลางทุ่งหญ้า แซมด้วยทุ่งดอกโคลงเคลง (ในช่วงฤดูฝนไปจนถึงฤดูหนาว) สวยงามราวกับภาพวาด อย่าบอกใครเชียว

          และหากรอจนสายหมอกถูกความร้อนระเหยหมดแล้ว ก็ยังคงมองเห็นสายน้ำโขงไหลคดเคี้ยว ท่ามกลางป่าไม้ของฝั่งลาวที่เขียวสุดสมบูรณ์อีกด้วย มาเที่ยวภูชี้ฟ้าในช่วงเดือนธันวาคม-มกราคม เส้นทางขึ้นภูชี้ฟ้าจะผ่านป่าซากุระหรือต้นนางพญาเสือโคร่งสีชมพูสวยงามมากอีกเช่นกัน

          อ๊ะ ๆ แต่ถ้าหากว่าใครคิดจะไปยลโฉมทะเลหมอกที่ภูชี้ฟ้าละก็ ขอบอกว่าต้องขยันหน่อยนะจ๊ะ เพราะที่พักจะตั้งอยู่บริเวณเชิงภู ซึ่งห่างจากจุดชมวิวประมาณ 1.5 กิโลเมตร ดังนั้นจึงควรขึ้นไปยอดภูตั้งแต่ฟ้ายังมืด ประมาณตีห้าน่าจะกำลังเหมาะ เพราะเมื่อฟ้าเริ่มสว่างจะทำให้เห็นสายหมอกค่อย ๆ ก่อตัวเป็นภาพต่าง ๆ ดูสวยงามราวกับมีช่างวาดฝีมือมาแต่งแต้ม สร้างความประทับใจมิรู้ลืม  
          <br><br>
          <img src="https://img.kapook.com/image/travel_2/444/O11402489-3.jpg">
          <br>
          นอกจากนี้เสน่ห์ของ "ภูชี้ฟ้า" ยังคงมีบรรยากาศเมืองเหนือเหมือนอุทยานและดอยอื่น ๆ มีหมู่บ้านชาวเขา บริเวณตีนภูชี้ฟ้า เป็นบรรยากาศของการท่องเที่ยวมีที่พักขนาดเล็ก ๆ หลายแห่งให้เลือกใช้บริการ ดำเนินงานโดยชาวเขาบ้างชาวเราบ้าง และที่บริเวณบ้านเช็งเม้งก่อนขึ้นสู่ตีนภูชี้ฟ้า เป็นหมู่บ้านชาวม้ง หากมาเยือนภูชี้ฟ้าในช่วงปีใหม่ยังจะได้ชมงานปีใหม่ ที่ชาวม้งจะแต่งตัวม้งครบถ้วนทั้งหญิงและชาย จุดเด่นของงานคือการโยนลูกช่วงหรือลูกหินระหว่างหนุ่ม-สาว

           สำหรับภูมิอากาศบนภูเขาจะค่อนข้างเย็น แต่ฤดูกาลจะเป็นแบบมรสุมเมืองร้อน โดยได้รับอิทธิพลจากลมมรสุมตะวันตกเฉียงใต้ในช่วงฤดูฝน และลมตะวันออกเฉียงเหนือในช่วงฤดูหนาว แบ่งเป็น 3 ฤดู คือฤดูร้อนเริ่มตั้งแต่เดือนมีนาคมถึงเดือนพฤษภาคม ฤดูฝนเริ่มตั้งแต่เดือนมิถุนายนถึงเดือนตุลาคม และฤดูหนาวเริ่มตั้งแต่เดือนพฤศจิกายนถึงเดือนกุมภาพันธ์

          อย่างไรก็ตาม "ภูชี้ฟ้า" เป็นดอยเดียวที่ชื่อว่า "ภู" ทั้งที่ตามจริงแล้วจะต้องชื่อว่า "ดอยชี้ฟ้า" ตามคำเรียกของทางเหนือ แต่ว่าภูชี้ฟ้าเป็นชื่อที่คนต่างถิ่นไปตั้งชื่อ จึงเรียกว่า "ภู"  ในสมัยก่อนพื้นที่ของภูชี้ฟ้าเป็นแดนผู้ก่อการร้ายคอมมิวนิสต์ มีการต่อสู้ทางอาวุธและแนวความคิดที่รุนแรงแห่งหนึ่งของประเทศไทย ครั้นเมื่อลัทธิคอมมิวนิสต์ล่มสลายไป เริ่มมีผู้คนเดินทางมาชมธรรมชาติที่นี่ และแล้วชื่อเสียงของภูชี้ฟ้าก็ขจรขจายไปอย่างรวดเร็ว
          <br><br>
          <strong>สถานที่ท่องเที่ยวใกล้เคียง</strong>
          <ul>
              - <strong>ดอยผาตั้ง</strong> อยู่ห่างจากภูชี้ฟ้าไปประมาณ 24 กิโลเมตร ในเขตบ้านผาตั้ง อำเภอเวียงแก่น เมื่อชมทะเลหมอกยามเช้าที่ภูชี้ฟ้าแล้ว ช่วงบ่ายจึงเหมาะที่จะไปเที่ยวดอยผาตั้ง สิ่งที่น่าดูของดอยผาตั้งคือทิวทัศน์ที่มองเห็นแม่น้ำโขงที่กั้นพรมแดนไทย-ลาว ทิวทัศน์สุดสายตากับป่าเขียว ๆ บริเวณทางขึ้นสู่ผาตั้งยังมีผาบ่องลักษณะเป็นช่องหินขนาดใหญ่ ขนาดคนเดินผ่านได้ มองเห็นทิวทัศน์ของลาวได้สวยงามเช่นกัน

              การเดินทางไปยังดอยผาตั้ง สามารถใช้เส้นทางหลวงจังหวัดสาย 1093 และจากดอยผาตั้งยังสามารถเดินทางต่อไปยังอำเภอเชียงของ อำเภอเชียงแสน และอำเภอแม่สาย จังหวัดเชียงรายได้อีกด้วย
              <br>
              - <strong>ภูชี้ดาว</strong> ตั้งอยู่ในความดูแลของตำบลปอ อำเภอเวียงแก่น ตั้งอยู่ตรงกลางระหว่างภูชี้ฟ้าและดอยผาตั้ง เป็นจุดชมทะเลหมอกที่สวยไม่แพ้ภูชี้ฟ้า แล้วยิ่งถ้าวันไหนอากาศเป็นใจ ท้องฟ้าโปร่ง คุณจะมองเห็นภูชี้ฟ้าได้แบบชัดเจน ความสวยงามของภูชี้ดาวอยู่ที่ยอดสูง ซึ่งนักท่องเที่ยวจะมองเห็นทัศนียภาพความสวยงามได้แบบ 360 องศา ชนิดที่เรียกว่าไม่มีอะไรมาบดบังสายตาให้ต้องหงุดหงิด ที่สำคัญนักท่องเที่ยวยังขึ้นมาเที่ยวไม่เยอะมากนัก แน่นอนเลยว่าคุณจะสัมผัสกับธรรมชาติ ป่าเขา และทะเลหมอกได้ชัดถนัดเต็มสองตา
              <br>
              - <strong>ภูชี้เดือน</strong>  ภูน้องแฝดที่สามของทั้งภูชี้ฟ้าและภูชี้ดาว นักท่องเที่ยวสามารถเดินเท้าจากภูชี้ดาวได้เพียงไม่ถึงชั่วโมง โดยด้านบนของภูชี้เดือนมีลักษณะเป็นยอดปลายดอยยื่นออกไป และมีลานด้านสันปลายดอยกว้าง เหมาะสำหรับเป็นพื้นที่ใช้กางเต็นท์พักแรม สามารถสอบถามข้อมูลเพิ่มเติมได้ที่ ที่ว่าการอำเภอเวียงแก่น โทร. 0 5360 8219 หรือติดต่อ วีรยุทธ แซ่ท่อ ผู้ช่วยผู้ใหญ่บ้าน บ้านร่มฟ้าหลวง ตำบลปอ อำเภอเวียงแก่น จังหวัดเชียงราย โทร. 09 5139 0666
          </ul>

          <strong>การเดินทาง</strong> 
          <ul>
              <strong>ทางรถยนต์</strong><br>

              ภูชี้ฟ้าอยู่ห่างจากอำเภอเมือง จังหวัดเชียงราย ประมาณ 144 กิโลเมตร การเดินทางจากอำเภอเมือง จังหวัดเชียงราย ไปยังภูชี้ฟ้าได้ตามแนวเส้นทาง ดังนี้ 
    <br>
              1. การเดินทางจากจังหวัดเชียงรายระยะทางประมาณ 108 กิโลเมตร โดยใช้เส้นทางเชียงราย - เทิง ระยะทาง 64 กิโลเมตร และจากเทิง-ปางค่า ระยะทาง 24 กิโลเมตร จากนั้นเป็นลูกรังถึงภูชี้ฟ้าระยะทาง 19 กิโลเมตร 
              <br>
              2. ใช้เส้นทาง 1021 เทิง-เชียงคำ ระยะทาง 27 กิโลเมตร ก่อนถึงเชียงคำ 6 กิโลเมตร มีทางแยกไปวนอุทยานน้ำตกภูซาง (1093) บ้านฮวก อีก 19 กิโลเมตร แล้วเดินทางไปภูชี้ฟ้าอีก 30 กิโลเมตร แล้วเดินทางเท้าต่ออีก 1 กิโลเมตร จึงจะถึงจุดชมวิว ทางเดินเท้ามีความสูงชันมาก 
              <br><br>           
               <strong>ทางรถโดยสาร</strong>
               <br>  
               จากสถานีขนส่งเชียงราย มีรถโดยสารไปยังภูชี้ฟ้าและดอยผาตั้ง รถออกเวลา 12.30 น. รายละเอียดติดต่อ บ.สหกิจ โทร 0-5371-1654
              
          </ul>
          <strong>สอบถามรายละเอียด-ข้อมูลการเดินทาง</strong>
<ul>
    วนอุทยานภูชี้ฟ้า ไม่มีบ้านพักหรือค่ายพักแรมบริการแก่นักท่องเที่ยว หากนักท่องเที่ยวมีความประสงค์จะไปพักแรมต้องนำเต็นท์ไปกางเอง โดยทางวนอุทยานได้จัดสถานที่ไว้ให้พร้อมกับห้องสุขา ส่วนเรื่องอาหารต้องจัดเตรียมไปเอง ทั้งนี้ต้องไปติดต่อขออนุญาตใช้สถานที่กับเจ้าหน้าที่หัวหน้าวนอุทยานภูชี้ฟ้าโดยตรง

    รายละเอียดสอบถามได้ที่สำนักบริหารจัดการในพื้นที่อนุรักษ์ที่ 15 จังหวัดเชียงราย โทร. 053-714914 หรือฝ่ายจัดการวนอุทยาน สำนักอุทยานแห่งชาติ กรมอุทยานแห่งชาติ สัตว์ป่าและพันธุ์พืช เขตจตุจักร กรุงเทพมหานคร 10900 โทร. 0-25614292-3 ต่อ 719
   
</ul>

  <strong>อ้างอิง : <a (click)="openURL()">https://travel.kapook.com/view675.html</a></strong>
          

    </ion-card-content>
  </ion-card>

</ion-content>
