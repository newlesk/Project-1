<!--
  Generated template for the PhuKraduengPage page.

  See http://ionicframework.com/docs/components/#navigation for more info on
  Ionic pages and navigation.
-->
<ion-header>

  <ion-navbar>
    <ion-title>อุทยานแห่งชาติภูกระดึง (Phu Kradueng)</ion-title>
  </ion-navbar>

</ion-header>
  

<ion-content padding>
    <ion-card>
        <ion-card-header>
          <h1>อุทยานแห่งชาติภูกระดึง<p>(Phu Kradueng)</p></h1>
        </ion-card-header>
        <ion-card-content>
          <img src="https://www.xn--72c5aba9c2a3b8a2m8ae.com/wp-content/uploads/2015/11/phukadungnation-07.jpg"><br>
          อุทยานแห่งชาติภูกระดึง มีเนื้อที่ประมาณ 348.12 ตารางกิโลเมตร หรือ 217,576.25 ไร่ ได้รับการจัดตั้งให้เป็นอุทยานแห่งชาติเมื่อวันที่ 7 ตุลาคม พ.ศ. 2502 เป็นอุทยานลำดับที่ 2 ถัดจากอุทยานแห่งชาติเขาใหญ่ ลักษณะภูมิประเทศเป็นภูเขาหินทรายยอดตัดอยู่ทางตะวันตกเฉียงเหนือของที่ราบสูงโคราช ใกล้กับพื้นที่ลาดทิศตะวันออกของเทือกเขาเพชรบูรณ์ พื้นที่ของภูเขาส่วนใหญ่สูงระหว่าง 400-1,200 เมตรจากระดับน้ำทะเลปานกลาง มียอดสูงสุดคือ ภูกุ่มข้าว สูงประมาณ 1,350 เมตร พื้นที่ราบบนยอดภูกระดึงมีความกว้างถึง 60 ตารางกิโลเมตร หรือประมาณ 37,500 ไร่ คล้ายรูใบบอน มีสังคมของพืชเมืองหนาว ได้แก่ ป่าสนสองใบ ป่าสนสามใบ ป่าเมเปิ้ล และพันธุ์ไม้ดอกที่สวยงาม เช่น กุหลาบป่า เอื้องม้าวิ่ง เอื้องคำหิน ดอกม่วนดักหงาย เป็นต้น และยังเป็นแหล่งต้นน้ำของลำน้ำพอง ซึ่งหล่อเลี้ยงเขื่อนอุบลรัตน์และเขื่อนหนองหวายในจังหวัดขอนแก่น<br><br>
          <br>
          <img src="https://www.xn--72c5aba9c2a3b8a2m8ae.com/wp-content/uploads/2015/11/phukadungnation-03.jpg"><br>
          ด้วยสภาพอากาศที่เย็นสบายตลอดปี และอากาศที่หนาวเหน็บในฤดูหนาว จึงมีนักท่องเที่ยวหนุ่มสาวเดินทางมาเทียวที่นี่จำนวนมากในแต่ละปี แม้ว่าการเดินทางขึ้นภูกระดึงจะต้องเดินเท้าไต่ปีนหนีความสูงชันถึง 9 กิโลเมตร แต่ก็มีจุดให้แวะพักเหนื่อยตลอดเส้นทาง ทั้งที่ปางกกค่า ซำแฮก ซำบอน ซำกกกอก พร่านพรานแป ซำกกหว้า ซำกกไผ่ ซำกกโดน และซำแคร่ ซึ่งเป็นเนินเขาช่วงสุดท้ายก่อนจะเดินขึ้นหลังแป หรือพื้นที่ราบบนภูกระดึง การเดินขึ้นภูกระดึงนักท่องเที่ยวส่วนใหญ่จะเลือกเดินขึ้นช่วงเช้า เพื่อให้ถึงยอดภูก่อนค่ำ ตลอดเส้นทางยังมีสิ่งที่น่าสนใจให้ชมตลอด โดยเฉพาะสภาพป่าไม้ที่เปลี่ยนแปลงไปตามระดับความสูงตั้งแต่ 600-1,350 เมตร จากป่าเต็งรัง ป่าเบญจพรรณ ป่าดิบแล้ง ป่าดิบเขา ไปจนถึงป่าสนบนหลังแป รวมถึงพรรณไม้หายากทั้งต้นเมเปิ้ล หรือ ไฟเดือนห้า ที่จะเปลี่ยนสีแดงสดในฤดูหนาว ประมาณเดือนธันวาคม ต้นหม้อข้าวหม้อแกงลิง ดอกกระเจียว ต้นสนสองใบ และต้นสนสามใบ เรียกว่าเหนื่อยแต่ก็คุ้มค่ากับการได้เดินชมความงามของธรรมชาติแบบใกล้ชิด<br>
          <br><img src="https://www.xn--72c5aba9c2a3b8a2m8ae.com/wp-content/uploads/2015/11/phukadungnation-05.jpg"><br>
          เมื่อมาถึงหลังแปแล้ว นักท่องเที่ยวส่วนใหญ่จะเลือกเตรียมที่พักก่อน หลังจากที่ได้บ้านพัก หรือเต็นท์พักแรมแล้ว หากมีเวลาพอจะเลือกไปรอชมพระอาทิตย์ตกที่ผาหมากดูก ซึ่งนับเป็นจุดชมพระอาทิตย์ตกที่ใกล้ที่สุด นอกจากนี้ บนหลังแปยังมีจุดชมวิวที่สวยงามอีกหลายแห่งที่อยู่ในด้านของฝั่งป่าเปิด ส่วนใหญ่ตั้งอยู่ริมหน้าผาทางด้านทิศตะวันตก มีเส้นทางเดินศึกษาธรรมชาติเลาะมาทางทิศใต้จนถึงทิศตะวันออก ซึ่งจะผ่านจุดชมวิวตั้งแต่ผาแดง ผาเหยียบเมฆ ผานาน้อย ผาจำศีล ผาหมากดูก ผานกแอ่น และที่อยู่ไกลที่สุดทางทิศเหนือของหลังแปคือ ผาส่องโลก ที่ตั้งอยู่ในฝั่งป่าปิด การเดินทางต้องขออนุญาตจากเจ้าหน้าที่เท่านั้น<br><br>
          <img src="https://www.xn--72c5aba9c2a3b8a2m8ae.com/wp-content/uploads/2015/11/phukadungnation-06.jpg"><br>
          คุณสามารถเลือกเดินเที่ยวชมแหล่งท่องเที่ยวบนภูกระดึงในส่วนป่าเปิดได้สะดวก เพราะมีทางเดินชมธรรมชาติติดต่อถึงกันหมด เส้นทางท่องเที่ยวบนยอดเขาภูกระดึงนั้นมีหลากหลายเส้นทาง คุณควรมีเวลาเที่ยวอย่างน้อย 3 วัน จึงจะสามารถเดินเที่ยวได้หมด โดยแบ่งออกได้เป็น 2 ส่วนใหญ่ๆ คือเส้นทางน้ำตก โดยจะเดินเลาะไปตามรอยต่อระหว่างป่าเปิดและป่าปิด สถานที่ท่องเที่ยวที่น่าสนใจในเส้นทางนี้ได้แก่ น้ำตกวังกวาง น้ำตกถ้ำใหญ่ น้ำตกธารสวรรค์ สระแก้ว น้ำตกพระองค์ สระอโนดาต น้ำตกถ้ำสอเหนือ น้ำตกถ้ำสอใต้ และถ้ำน้ำ และเส้นทางเลียบหน้าผา เส้นทางนี้คุณสามารถเริ่มต้นเดินจากศูนย์บริการนักท่องเที่ยวได้ เส้นทางนี้เป็นเส้นทางเดินชมวิวตามจุดชมวิวต่างๆ ตั้งแต่ผาหมากดูกจนถึงผาหล่มสัก รวมระยะทาง 9 กิโลเมตร ในช่วงฤดูหนาวคุณยังจะได้สัมผัสกับสายหมอกที่สวยงามจากหน้าผาเหล่านี้ด้วย<br><br>
          <img src="https://www.xn--72c5aba9c2a3b8a2m8ae.com/wp-content/uploads/2015/11/phukadungnation-01.jpg"><br>
          นอกจากการได้มาเดินเที่ยวบนหลังแปแล้ว ในช่วงฤดูหนาวในบริเวณน้ำตกเพ็ญพบใหม่ซึ่งอยู่ทางทิศเหนือของน้ำตกวังกวางประมาณ 1.6 กิโลเมตร เป็นน้ำตกไหลผ่านผาหินด้วยความสูง 8 เมตร ลงสู่แอ่งน้ำด้านล่าง และยังมีใบเมเปิ้ลสีแดงสดสวยร่วงหล่นลอยตามผิวน้ำตัดกับสีเขียวของตะไคร่ตามโขดหิน เป็นจุดยอดนิยมสำหรับนักถ่ายภาพ<br><br>
          <img src="https://www.xn--72c5aba9c2a3b8a2m8ae.com/wp-content/uploads/2015/11/phukadungnation-04.jpg"><br>
          เนื่องจากการเดินทางมาท่องเที่ยวภูกระดึงเป็นเส้นทางเดินเท้าที่ต้องไต่ความสูงขึ้นสู่ยอดเขา นักท่องเที่ยวส่วนใหญ่ที่เดินทางมาที่นี่จึงเป็นกลุ่มวัยรุ่น คนหนุ่มสาว เป็นส่วนใหญ่ หรือต้องเป็นคนที่มีร่างกายที่แข็งแรงและออกกำลังกายอยู่เสมอ นอกจากนี้ยังมีกฎระเบียบที่เคร่งครัดเพื่อความปลอดภัยของนักท่องเที่ยวเอง ซึ่งควรเที่ยวเฉพาะในบริเวณที่อนุญาตเท่านั้น ในบริเวณที่ไม่ได้อนุญาต หรือห้ามเข้าต้องได้รับการอนุญาตจากเจ้าหน้าที่ก่อน<br><br>
          <img src="https://www.xn--72c5aba9c2a3b8a2m8ae.com/wp-content/uploads/2015/11/phukadungnation-08.jpg"><br>
          <strong>การเดินทาง :</strong> จากตัวเมืองจังหวัดเลย ขับรถไปตามทางหลวงหมายเลข 201 สายเลย-ขอนแก่น จากนั้นให้แยกไปตามทางหลวงหมายเลข 2019 จะพบทางเข้าที่ทำการอุทยานแห่งชาติภูกระดึง<br>
          <br>
          <strong>ช่วงเวลาท่องเที่ยว :</strong>1 ตุลาคม – 31 พฤษภาคม ของทุกปี<br><br>
          <strong>สิ่งอำนวยความสะดวก :</strong>อุทยานฯ มีบ้านพักหลังใหญ่ถึง 16 หลัง ไว้บริการนักท่องเที่ยว พักได้ตั้งแต่ 4-12 คน/หลัง สำหรับคนที่นำเต็นท์มาเองที่นี่ก็มีลานกางเต็นท์และเต็นท์พร้อมเครื่องนอนหลากขนาดไว้ให้บริการคุณด้วย และยังมีค่ายเยาวชนสามารถรองรับกรุ๊ปทัวร์ได้ 100 คนสบายๆ ในเรื่องของอาหารการกินที่นี่มีจุดบริการอาหารและเครื่องดื่มถึง 3 จุด จุดแรกอยู่บริเวณศูนย์บริการนักท่องเที่ยวศรีฐาน จุดที่สองระหว่างทางเดินขึ้นเขา ทั้งที่ซำแฮก ซำกอซาง ซำกกโดน และซำแคร่ สุดท้ายที่ศูนย์บริการนักท่องเที่ยววังกวาง รวมถึงจุดชมทิวทัศน์สำคัญๆ บนยอดภูกระดึงด้วย เรียกว่าเดินขึ้นเขาเหนื่อยๆ ก็ไม่ต้องออกแรงทำกับข้าวให้เหนื่อยอีกเป็นสองเท่านอกจากมีบ้านพักและเต็นท์พักแรมให้บริการแล้ว ที่นี่ยังมีบริการลูกหาบ ทั้งหาบข้าวของเครื่องใช้และกระเป๋า สัมภาระของนักท่องเที่ยวที่ต้องการความสะดวกในการเดินขึ้นภู รวมถึงนักท่องเที่ยวที่ต้องการความสบายไม่ต้องเดินขึ้น ก็สามารถใช้บริการเสลี่ยงหามได้<br><br>
          <img src="https://www.xn--72c5aba9c2a3b8a2m8ae.com/wp-content/uploads/2015/11/phukadungnation-02.jpg"><br>
          นอกจากนี้ในเขตอุทยานยังห้ามก่อกองไฟ ห้ามนำสัตว์เลี้ยงขึ้นไปบนภู และห้ามนำภาชนะที่เป็นโฟมเข้าไปในพื้นที่อุทยาน<br><br>
          <strong>ติดต่อ-สอบถาม :</strong> อุทยานแห่งชาติภูกระดึง โทรศัพท์ 042-871-333, 042-871-458 หรือ <a (click)="openURL()">nps.dnp.go.th</a><br>

        </ion-card-content>
      </ion-card>
</ion-content>
