<!--
  Generated template for the KhaoYaiCPage page.

  See http://ionicframework.com/docs/components/#navigation for more info on
  Ionic pages and navigation.
-->
<ion-header>

  <ion-navbar>
    <ion-title>อุทยานแห่งชาติเขาใหญ่</ion-title>
  </ion-navbar>

</ion-header>


<ion-content padding>
    <ion-card>
        <ion-card-header>
    
        </ion-card-header>
        
        <ion-card-content>
            <img src="https://img.live/images/2018/10/17/13e8b8.jpg" alt="13e8b8.jpg"><br>
          อุทยานแห่งชาติเขาใหญ่ หรือ "เขาใหญ่" เป็นอุทยานแห่งชาติแห่งแรกของประเทศไทย มีอาณาเขตครอบคลุม 11 อำเภอ ของ 4 จังหวัด คืออำเภอมวกเหล็ก อำเภอแก่งคอย จังหวัดสระบุรี อำเภอปากช่อง อำเภอวังน้ำเขียว จังหวัดนครราชสีมา อำเภอนาดี อำเภอกบินทร์บุรี อำเภอประจันตคาม อำเภอเมือง จังหวัดปราจีนบุรี และอำเภอปากพลี อำเภอบ้านนา อำเภอเมือง จังหวัดนครนายก ได้รับสมญานามว่าเป็นอุทยานมรดกของกลุ่มประเทศอาเซียน เป็นป่าผืนใหญ่ตั้งอยู่ในเทือกเขาพนมดงรัก
          <br><br>
          <img src="https://img.live/images/2018/10/17/2db9bc.jpg" alt="2db9bc.jpg"><br>
          <br>
          ในส่วนหนึ่งของดงพญาไฟหรือดงพญาเย็นในอดีต ประกอบด้วยขุนเขาน้อยใหญ่สลับซับซ้อนหลายลูก เป็นแหล่งกำเนิดของต้นน้ำลำธารที่สำคัญหลายสาย เช่น แม่น้ำนครนายกและแม่น้ำมูล อุดมสมบูรณ์ไปด้วยพรรณไม้และสัตว์ป่านานาชนิด เช่น ช้างป่า กวางป่า เก้ง กระทิง เสือ ตลอดจนมีลักษณะทางธรรมชาติที่สวยงาม มีเนื้อที่ 1,353,471.53 ไร่ หรือ 2,165.55 ตารางกิโลเมตร (กว้างใหญ่มาก ๆ)
          <br><Br>
            <img src="https://img.live/images/2018/10/17/3b29a9.jpg" alt="3b29a9.jpg"><br>
          <br>
          ด้วยสภาพป่าที่รกทึบและได้รับอิทธิพลจากลมมรสุม ทำให้ที่อุทยานแห่งชาติเขาใหญ่เกิดฝนตกชุกตามฤดูกาล อากาศไม่ร้อนจัดและหนาวจัดจนเกินไป จัดอยู่ในประเภทเย็นสบายตลอดทั้งปี อุณหภูมิเฉลี่ยตลอดปีประมาณ 23 องศาเซลเซียส เหมาะแก่การเดินทางไปท่องเที่ยวเป็นที่สุด ยิ่งในช่วงฤดูหนาว ระหว่างเดือนตุลาคม - กุมภาพันธ์ คนจะนิยมไปเที่ยวที่นี่กันมาก เพราะนอกจากอากาศจะดีแล้ว บรรยากาศหน้าหนาวของที่นี่ยังโรแมนติกซะด้วย
          <br><br>
          <img src="https://img.live/images/2018/10/17/4cdbd6.jpg" alt="4cdbd6.jpg"><br>
          <br>
          <strong> สำหรับสถานที่ท่องเที่ยวน่าสนใจที่อุทยานแห่งชาติเขาใหญ่นั้น มีด้วยกันหลายแห่ง ไม่ว่าจะเป็น</strong>
          <br><br>
          <strong>"ศาลเจ้าพ่อเขาใหญ่" </strong>สร้างขึ้นเมื่อ ปี พ.ศ. 2505 ตั้งอยู่กิโลเมตรที่ 24 ถนนธนะรัชต์ เส้นทางขึ้นเขาใหญ่ด้านอำเภอปากช่อง นักท่องเที่ยวที่ผ่านเข้าอุทยานแห่งชาติ และประชาชนทั่วไป มักแวะไปกราบไหว้ ขอโชคลาภและขอพรอยู่เสมอ
            <br>
            <br>
            <img src="https://img.live/images/2018/10/17/53eef5.jpg" alt="53eef5.jpg"><br>
            <br>
            <strong> "น้ำตกเหวนรก"</strong> เป็นน้ำตกขนาดใหญ่และสูงที่สุด อยู่ทางทิศใต้ของอุทยานแห่งชาติเขาใหญ่ มีทั้งหมด 3 ชั้น ชั้นแรกสูงประมาณ 60 เมตร เมื่อน้ำไหลผ่านหน้าผาชั้นนี้จะพุ่งไหลลงสู่หน้าผาชั้นที่ 2 และ 3 ที่อยู่ถัดลงไปใกล้ ๆ กันในลักษณะการไหลตก 90 องศา รวมความสูงไม่ต่ำกว่า 150 เมตร เป็นสายน้ำที่ไหลทะลักไปสู่หุบเหวเบื้องล่าง ในฤดูฝนน้ำจะไหลแรงมากจนดูน่ากลัว (โห... น่าตื่นตาตื่นใจ)
            <br>
            <strong>"น้ำตกกองแก้ว"</strong>  เป็นน้ำตกเตี้ย ๆ ที่เกิดจากห้วยลำตะคอง ในฤดูฝนจะดูสวยงามมาก เหมาะสำหรับการเล่นน้ำ ใกล้บริเวณน้ำตกจะมีสะพานแขวนลำห้วยถึง 2 สะพาน ที่สำคัญน้ำตกแห่งนี้อยู่ห่างจากศูนย์บริการนักท่องเที่ยวเขาใหญ่ ประมาณ 100 เมตรเท่านั้นเองค่ะ อย่างไรก็ตามสำหรับห้วยลำตะคองนั้น ถือเป็นแนวแบ่งเขต 2 จังหวัด คือจังหวัดนครนายกและจังหวัดนครราชสีมา 
            <br>
            <strong>"น้ำตกผากล้วยไม้"</strong> เป็นน้ำตกขนาดกลางที่อยู่ในห้วยลำตะคองเช่นเดียวกัน มีลักษณะเป็นหน้าผาลดหลั่นกันลงมา สูงประมาณ 10 เมตร อยู่ห่างจากศูนย์บริการนักท่องเที่ยวเขาใหญ่ ประมาณ 7 กิโลเมตร สามารถเข้าถึงได้โดยทางรถยนต์และทางเดินเท้า ทางเดินเริ่มจากจุดกางเต็นท์ผากล้วยไม้ไปประมาณ 1.2 กิโลเมตร โดยเดินเลียบไปตามห้วยลำตะคองที่เต็มไปด้วยพรรณไม้ใหญ่ร่มครึ้ม (เดินสบายแดดไม่ร้อน) แถมยังมีโอกาสพบนกหลากหลายชนิด ไม่ว่าจะเป็น นกกางเขนน้ำหลังเทา นกกะรางคอดำ นกปรอดโอ่งเมืองเหนือ ฯลฯ 
            <br>
            <img src="https://img.live/images/2018/10/17/6303ba.jpg" alt="6303ba.jpg"><br>
            <br>
            <strong>"น้ำตกเหวสุวัต"</strong> ถือเป็นน้ำตกที่มีชื่อเสียงมาก และเป็นที่รู้จักของประชาชนทั่ว ๆ ไป ตั้งอยู่สุดถนนธนะรัชต์ หรือจะเดินเท้าต่อจากน้ำตกผากล้วยไม้ไปก็ได้ ประมาณ 3 กิโลเมตร น้ำตกนี้มีลักษณะเป็นสายน้ำ ตกลงมาจากหน้าผาสูงประมาณ 20 เมตรเศษ บริเวณด้านล่างของน้ำตกเป็นแอ่งน้ำและลำธาร เหมาะที่จะลงเล่นน้ำ แต่ในช่วงฤดูฝนนั้นจะมีน้ำมากและไหลแรง การลงเล่นน้ำจึงควรใช้ความระมัดระวังอย่างยิ่ง เพื่อความปลอดภัยค่ะ
            <br>
            <strong>"น้ำตกวังเหว"</strong> เป็นน้ำตกขนาดใหญ่มีความกว้างประมาณ 40 - 60 เมตร ในฤดูฝนมีน้ำมากและไหลแรง อยู่ห่างจากหน่วยพิทักษ์อุทยานแห่งชาติที่ ขญ.9 (ใสใหญ่) ประมาณ 17 กิโลเมตร อยู่ใจกลางป่าทางด้านทิศตะวันออกของอุทยานแห่งชาติเขาใหญ่ การเดินทางจะต้องใช้เวลาประมาณ 2 วัน เหมาะสำหรับผู้ที่รักการผจญภัยไปพักค้างแรมในป่าเป็นอย่างยิ่ง ตลอดเวลาการเดินทางจะพบกับพรรณไม้นานาชนิด และแก่งหินที่สวยงามตามธรรมชาติมากมาย<br>
            <strong>"น้ำตกเหวไทร"</strong> เป็นน้ำตกอีกแห่งหนึ่งที่อยู่ทางใต้ถัดไปจากน้ำตกเหวสุวัต โดยห่างจากน้ำตกเหวสุวัตประมาณ 700 เมตร น้ำตกนี้มีลักษณะเป็นหน้าผากว้างเต็มลำห้วย สูงประมาณ 5 เมตร ในฤดูฝนน้ำตกนี้จะไหลแรงเต็มหน้าผา สวยงามน่าชมมาก ทั้งนี้ การเดินทางไปน้ำตกเหวไทรไปได้ 2 เส้นทาง คือ เดินเท้าต่อไปจากเหวสุวัตระยะทางประมาณ 700 เมตร หรือจะเดินจากศูนย์บริการนักท่องเที่ยวเขาใหญ่ ไปตามเส้นทางเดินเท้าเส้น "กองแก้ว - เหวสุวัต" ก็ได้ ระยะทางประมาณ 8.3 กิโลเมตร แถมตามสองข้างทางเดินที่ผ่านนั้น ก็จะมีสิ่งที่น่าสนใจอื่น ๆ อีกมากมาย เช่น สมุนไพร และเห็ดป่า (ชักอยากเห็นแล้วสิ)
            <br>
            <strong>"น้ำตกเหวประทุน"</strong> เป็นน้ำตกที่อยู่ในห้วยลำตะคองอีกแห่งเหมือนกัน มีลักษณะเป็นหน้าผากว้างและสูงสวยงามมาก อยู่ถัดจากน้ำตกเหวไทรประมาณ 1 กิโลเมตรเศษ สามารถเดินทางจากน้ำตกเหวสุวัตไปก็ได้ หรือจะเดินจากบริเวณศูนย์บริการนักท่องเที่ยวเขาใหญ่ไปก็ได้ เดินตามเส้นทางเดินเท้าเส้น "กองแก้ว – เหวสุวัต" ระยะทางประมาณ 8 กิโลเมตร<br>
            <strong>"น้ำตกเจ็ดคต"</strong> อยู่ในเขตพื้นที่หมู่ที่ 8 บ้านหินตั้ง ตำบลชะอม อำเภอแก่งคอย จังหวัดสระบุรี เป็นน้ำตกขนาดเล็ก ระหว่างทางเดินจากหน่วยพิทักษ์อุทยานแห่งชาติที่ ขญ.18 (เจ็ดคต) ไปยังน้ำตกเจ็ดคต ประมาณ 1,200 เมตร สามารถลงเล่นน้ำในลำห้วยได้ตลอดเส้นทาง เมื่อถึงน้ำตกมองเห็นน้ำไหลตกจากผาหินเป็นทางยาว สูงประมาณ 10 เมตร ลงสู่แอ่งน้ำขนาดใหญ่คล้ายสระว่ายน้ำ<br>
            <br>
            <img src="https://img.live/images/2018/10/17/731ac8.jpg" alt="731ac8.jpg"><br>
            <br>
            <strong>น้ำตกโกรกอีดก</strong>น้ำตกโกรกอีดก เป็นน้ำตกขนาดใหญ่ที่สวยงามมีหลายชั้น ตั้งอยู่บริเวณหมู่ที่ 5 บ้านบึงไม้ ตำบลชะอม อำเภอแก่งคอย จังหวัดสระบุรี เป็นน้ำตกที่เกิดจากเทือกเขาใหญ่ ความสูงประมาณ 350 เมตร มีน้ำตลอดทั้งปีแต่จะสวยมากในช่วงฤดูฝน เพราะปริมาณน้ำจะไหลเต็มหน้าผา<br>
            <strong>แก่งหินเพิง</strong>เป็นแก่งหินขนาดใหญ่กลางแม่น้ำใสใหญ่ในเขต อ.นาดี จ.ปราจีนบุรี แก่งหินเพิงจะสวยงามมากที่สุดในยามน้ำหลาก ราวเดือนกรกฎาคม - พฤศจิกายน ฤดูฝนจึงเป็นช่วงเวลาที่เหมาะที่สุดสำหรับการท่องเที่ยวแก่งหินเพิง มีนักท่องเที่ยวเดินทางมาเล่นน้ำตามแก่งต่าง ๆ เป็นจำนวนมาก สำหรับผู้ชื่นชอบความตื่นเต้นเร้าใจ ยังนิยมนำการล่องแก่งแพยาง จากแก่งหินเพิงลงมายังหน่วยพิทักษ์อุทยานแห่งชาติที่ ขญ.9 อีกด้วย<br>
            <br>
            <strong>การเดินทาง</strong><br>
            อุทยานแห่งชาติเขาใหญ่อยู่ห่างจากกรุงเทพฯ ประมาณ 205 กิโลเมตร สามารถไปได้ 2 เส้นทาง คือ แยกจากถนนมิตรภาพตรงกิโลเมตรที่ 56 ไปตามถนนธนะรัชต์ประมาณ 23 กิโลเมตร อีกเส้นทางหนึ่งคือจากกรุงเทพฯ - แยกหินกอง แล้วไปตามทางหลวงหมายเลข 33 (นครนายก - ปราจีนบุรี) ถึงสี่แยกเนินหอมใช้ทางหลวง 3077 ไปถึงเขาใหญ่ ทั้งนี้เส้นทางที่สองค่อนข้างชันเหมาะที่จะใช้เป็นทางลงมากกว่าค่ะ
            <br>
            หากโดยสารรถประจำทางจากกรุงเทพฯ ให้ลงที่อำเภอปากช่อง แล้วต่อรถสองแถวขึ้นเขาใหญ่บริเวณหน้าตลาดปากช่อง รถจะไปถึงตรงแค่ด่านเก็บเงิน มีบริการระหว่างเวลา 06.00-17.00 น. จากนั้นต้องโบกรถขึ้นไปยังที่ทำการ หรือจะเช่ารถจากปากช่องเลยก็ได้ (เดินทางก็ง่ายแถมยังสะดวกสบายอีกด้วย)
            <br>
            <strong>อัตราค่าบริการผ่านเข้าอุทยานแห่งชาติ</strong><br>
            <ul>
                – นักท่องเที่ยวชาวไทย ผู้ใหญ่ 40 บาท/คน เด็ก 20 บาท/คน<br>
                – นักท่องเที่ยวต่างชาติ ผู้ใหญ่ 400 บาท/คน เด็ก 200 บาท/คน<br><br>
                <img src="https://img.live/images/2018/10/17/9cbbd0.jpg"><br>
            </ul>
            <br>
            สอบถามรายละเอียดเพิ่มเติมได้ที่ กรมอุทยานแห่งชาติ สัตว์ป่า และพันธุ์พืช โทรศัพท์ 0 2562 0760 ศูนย์บริการนักท่องเที่ยว โทรศัพท์ 08 6092 6529 ด่านตรวจศาลเจ้าพ่อ โทรศัพท์ 08 6092 6531 ส่องสัตว์กลางคืน โทรศัพท์ 08 1063 9241 หรือที่ทำการอุทยานแห่งชาติเขาใหญ่ ปณ.9 อำเภอปากช่อง จังหวัดนครราชสีมา เว็บไซต์ <a (click)="openRe1()">www.khaoyainationalpark.com</a> และ <a (click)="openRe2()">อุทยานแห่งชาติเขาใหญ่</a>
            



        </ion-card-content>
      </ion-card>

</ion-content>
