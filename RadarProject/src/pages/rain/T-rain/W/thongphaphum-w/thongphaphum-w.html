<!--
  Generated template for the ThongphaphumWPage page.

  See http://ionicframework.com/docs/components/#navigation for more info on
  Ionic pages and navigation.
-->
<ion-header>

  <ion-navbar>
    <ion-title>อำเภอทองผาภูมิ</ion-title>
  </ion-navbar>

</ion-header>


<ion-content padding>
    <ion-card>
        <ion-card-header>
          <h1>อุทยานแห่งชาติทองผาภูมิ อำเภอทองผาภูมิ</h1>
        </ion-card-header>
        
        <ion-card-content>
            <img src="https://www.xn--72c5aba9c2a3b8a2m8ae.com/wp-content/uploads/2015/09/tongpaphumnation-02.jpg"><br>
            อุทยานแห่งชาติทองผาภูมิ มีพื้นที่กว้างถึงประมาณ 700,500 ไร่ หรือ 1,120 ตารางกิโลเมตร อยู่ในเขตป่าสงวนแห่งชาติป่าห้วยขย่ง และป่าเขาช้างเผือก ในท้องที่อำเภอทองผาภูมิ และอำเภอสังขละบุรี จังหวัดกาญจนบุรี ทิศเหนือมีอาณาเขตติดต่อกับเขตรักษาพันธุ์สัตว์ป่าทุ่งใหญ่นเรศวร ทิศใต้ติดกับอุทยานฯ ไทรโยค ทิศตะวันออกติดกับอุทยานฯ เขาแหลม และทิศตะวันตกติดกับชายแดนไทยพม่า
            <br><br>
            <img src="https://www.xn--72c5aba9c2a3b8a2m8ae.com/wp-content/uploads/2015/09/tongpaphumnation-03.jpg"><br>
            <br>
            สภาพภูมิประเทศของอุทยานฯ ทองผาภูมิ ส่วนใหญ่เป็นเทือกเขาสลับซับซ้อนทอดยาวจากทิศเหนือลงมาทางทิศใต้ เป็นส่วนหนึ่งของเทือกเขาตะนาวศรี สลับกับพื้นที่ราบลุ่ม มีความสูงอยู่ระหว่าง 100-1,249 เมตรจากระดับน้ำทะเลปานกลาง มียอดเขาช้างเผือกเป็นยอดเขาที่สูงที่สุด สูง 1,249 เมตร และยังมียอดเขาสำคัญอื่นๆ อีกมาก ทั้งเขานิชา เขาพุถ่อง เขาด่าง เขาปากประตู เขาเลาะโล เขาชะโลง ฯลฯ และยังเป็นต้นน้ำลำธารสำคัญหลายสาย ทั้งห้วยมาลัย ห้วยกบ ห้วยซ่าน ห้วยองค์พระ ห้วยปีคี ห้วยปากคอก ห้วยเจ็ดมิตร ฯลฯ
            <br><br>
            <img src="https://www.xn--72c5aba9c2a3b8a2m8ae.com/wp-content/uploads/2015/09/tongpaphumnation-01.jpg"><br>
            <br>
            อุทยานฯ ทองผาภูมิ เป็นพื้นที่ส่วนหนึ่งของผืนป่าตะวันตก มีธรรมชาติที่คงความสมบุรณ์ไว้อยู่มาก หากคุณได้เดินป่าศึกษาธรรมชาติคุณจะได้พบกับความหลากหลายของป่าตามระดับความสูงที่ต่างกัน ทั้งป่าเบญจพรรณ ที่ขึ้นปกคลุมพื้นที่ของอุทยานฯ ไว้มากที่สุด ลดหลั่นกันลงมาที่พบได้ทั่วพื้นที่ของอุทยานฯ ก็คือป่าดิบชื้น ป่าดิบแล้ง และป่าดิบเขา ด้วยความสมบูรณ์ของธรรมชาติและยังมีผืนป่าผืนเดียวกับประเทศพม่าด้วย ภายในพื้นที่อุทยานฯ จึงมีสัตว์ป่าอาศัยอยู่มาก ทั้งช้างป่า เลียงผา กวาง เก้ง กระจง ชะนี อีเห็น เสือปลา เสือโคร่ง หมีคน หมีควาย เป็นต้น รวมถึงนกหายากหลากชนิดด้วย
            <br><br>
            <img src="https://www.xn--72c5aba9c2a3b8a2m8ae.com/wp-content/uploads/2015/09/tongpaphumnation-08.jpg"><br>
            <br>
            การมาเที่ยวอุทยานฯ ทองผาภูมิ นักเดินทางตัวจริงต่างรู้ว่าการได้เดินฝ่าป่าเขาไปชมความงามทางธรรมชาติทั้งน้ำตก จุดชมวิวบนยอดเขาที่อุทยานฯ แห่งนี้คุ้มค่าสุดๆ สำหรับคนชอบเที่ยวน้ำตก น้ำตกของอุทยานฯ ทองผาภูมิ ส่วนใหญ่จะอยู่ในหมู่บ้านอีต่อง ตำบลปิล๊อก โดยน้ำตกแรกที่คุณไม่ควรพลาดชมคือน้ำตกเขาใหญ่ อยู่ห่างจากหมู่บ้านประมาณ 4 กิโลเมตร เป็นน้ำตกใหญ่มีทั้งหมด 3 ชั้น แต่ละชั้นสวยงามแตกต่างกัน เหมาะกับการพักผ่อนและเล่นน้ำมาก ในเส้นทางเดินเท้าเดียวกัน ยังจะได้พบน้ำตกน้ำดิบใหญ่ น้ำตกจ๊อกกระดิ่น และน้ำตกบิเต็ง ที่อยู่ลึกที่สุด ห่างจากหมู่บ้านประมาณ 12 กิโลเมตรด้วย
            <br><br>
            <img src="https://www.xn--72c5aba9c2a3b8a2m8ae.com/wp-content/uploads/2015/09/tongpaphumnation-05.jpg"><br>
            <br>
            สำหรับคนชอบเดินป่าที่นี่ก็มีเส้นทางเดินป่าขึ้นจุดชมวิวเขาขาดระยะสั้นๆ เพียง 2 กิโลเมตรเท่านั้น จุดเริ่มต้นอยู่บริเวณกิโลเมตรที่ 24-25 ของถนนสายบ้านไร่-อีต่อง บนจุดชมวิวเขาขาด มีวิวทิวทัศน์ในแนวพาโนรามาที่สวยงามมาก เห็นผืนป่าสมบูรณ์ฝั่งประเทศไทยและประเทศพม่า มองเห็นน้ำตกจ๊อกกระดิ่นได้จากระยะไกล ภาพบ้านไม้ที่หลบอยู่ในหุบเขาของหมู่บ้านอีต่อง และหมู่บ้านหินกอง ช่วยให้ลืมความเหนื่อยไปได้เลย ในวันที่ฟ้าสดใสยังสามารถมองเห็นทะเลอันดามันได้ไกลสายตาอีกด้วย
            <br><br>
            <img src="https://www.xn--72c5aba9c2a3b8a2m8ae.com/wp-content/uploads/2015/09/tongpaphumnation-06.jpg"><br>
            <br>
            อีกสถานที่สำหรับผู้มีใจรักการเดินป่าผจัยภัย คือ “เขาช้างเผือก” อันเลื่องชื่อ ยอดเขาสูงตระหง่านที่ความสูงกว่า 1200 เมตรจากระดับน้ำทะเล จุดที่ต้องไปพิชิตให้ได้คือ “สันคมมีด” หรือ “สันวัดใจ” จุดที่หวาดเสียวและท้าทายที่สุด โดยจะเป็นช่วงสันเขาแคบๆ ที่สองข้างเป็นไหล่เขาลาดลึกลงเป็นเหมือนกับสันของมีด ณ จุดนี้จะได้พบกับวิวแบบ 360 องศา สวยงามมาก การจะมายังเขาช้างเผือกนี้ จะต้องติดต่อเจ้าหน้าที่เพื่อลงทะเบียนก่อน เพราะบนเขาสามารถรับคนได้จำกัด และจะเปิดรับนักท่องเที่ยวในช่วงเดือนมกราคมของทุกปีเท่านั้น
            <br><br>
            <img src="https://www.xn--72c5aba9c2a3b8a2m8ae.com/wp-content/uploads/2015/09/tongpaphumnation-04.jpg"><br>
            <br>
            แต่ถ้าคุณไม่อยากเดินขึ้นเขาจนเหนื่อยล้า คุณก็สามารถเลือกขับรถไปชมวิวที่จุดชมวิวกิโลเมตร 15 ได้ ตั้งอยู่ริมถนนสายบ้านไร่-อีต่อง แม้วิวจะไม่เทียบเท่าจุดชมวิวเขาขาด แต่ที่นี่เที่ยวง่ายแถมยังมีวิวของเขื่อนเขาแหลม ท่ามกลางป่าเขียวสวยงามไม่แพ้กัน และมีถ้ำเขาน้อย ที่ภายในมีพระพุทธรูปประดิษฐานอยู่ให้ได้นมัสการก่อนเดินทางกลับด้วย
            <br><br>
            <img src="https://www.xn--72c5aba9c2a3b8a2m8ae.com/wp-content/uploads/2015/09/tongpaphumnation-07.jpg"><br>
            <br>
            <strong>การเดินทาง </strong> : จากตัวเมืองจังหวัดกาญจนบุรี ขับรถตามทางหลวงหมายเลข 323 ผ่านหมู่บ้านห้วยปากคอก ขับรถต่อไปอีกประมาณ 30 กิโลเมตร จะพบป้ายบอกทางเข้าที่ทำการอุทยานฯ ทองผาภูมิแล้ว<br><br>
            <strong>ช่วงเวลาท่องเที่ยว </strong>: ตลอดปี แต่ช่วงปลายฤดูฝนจนถึงต้นฤดูหนาว จะสวยและน่าเที่ยวที่สุด<br><br> 
            <strong>สิ่งอำนวยความสะดวก </strong> : ในด้านสิ่งอำนวยความสะดวก อุทยานฯ ทองผาภูมิ ยังมีบ้านพักที่ไม่เหมือนที่ใด คือบ้านพักบนต้นไม้ หรือจะนำเต็นท์มาตั้งแค้มป์แบบใกล้ชิดธรรมชาติด้วยตัวเอง ในเรื่องของอาหารการกิน ที่นี่ยังไม่มีร้านอาหารบริการ ทางที่ดีควรเตรียมอาหารและนำมาให้เพียบพร้อมก่อนเข้าอุทยานฯ<br><br>
            <strong>ติดต่อ-สอบถาม </strong> : อุทยานแห่งชาติทองผาภูมิ 081-382-0359, 034-510-979 <br>
          </ion-card-content>
      </ion-card>
</ion-content>
